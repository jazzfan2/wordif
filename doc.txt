HOE DIT PROGRAMMA TE GEBRUIKEN:

1. Voorbereiding:
=================

Maak van te voren twee mappen onder de projectmap aan, hier verder aangeduid
als <MAP1> en <MAP2>.

Als "oude" met "nieuwe" teksten moeten worden vergeleken, dan kan de naam
van <MAP1> bijvoorbeeld zijn 'oud', en die van <MAP2> 'nieuw'.

Leid nu platte tekstbestanden af van de te vergelijken bronteksten, bij
voorkeur één bestand per hoofdstuk of artikel.

B.v. tekst van een InDesign-artikel selecteren met 'Ctrl-A', kopiëren met
'Ctrl-C' en in een platte editor plakken met 'Ctrl-V'.

Sla deze platte tekstbestanden zodanig op in <MAP1> en <MAP2> dat voor elk bestand
in <MAP1> er een daarmee te vergelijken bestand bestaat in <MAP2>.

Om twee bestanden in verschillende mappen aan elkaar te kunnen relateren moeten
hun bestandsnamen beginnen met hetzelfde <NUMMER> gevolgd door een <UNDERSCORE>,
eventueel gevolgd door een vrij te kiezen gedeelte (dat onderling verschillend
mag zijn).

Als b.v. in <MAP1> (b.v. genaamd 'oud') de volgende bestanden zijn weggeschreven:
- '1_voorwoord.txt'
- '2_highlights.txt'
- '3_tips.txt'

En in <MAP2> (b.v. genaamd 'nieuw') de volgende bestanden:
- '1_inleiding.txt'
- '2_highlights.txt'
- '3_tips&tricks.txt'

Dan zal programma de tekstbestanden in <MAP1> met die in <MAP2> vergelijken
waarvan de naam met hetzelfde <NUMMER> begint.

Dus hier:
- '1_voorwoord.txt'   met  '1_inleiding.txt'
- '2_highlights.txt'  met  '2_highlights.txt'
- '3_tips.txt'        met  '3_tips&tricks.txt'

Let op:
- Het aantal genummerde bestanden in <MAP1> moet gelijk zijn aan dat in <MAP2>.
- Per map mag elke waarde van <NUMMER> maar één keer voorkomen.
- In bestandsnamen mogen na de '_' spaties voorkomen, maar vermijd het bij voorkeur.


2. Werking van het programma:
=============================

Om het programma te starten, typ in een terminal het volgende commando in,
en druk daarna op <ENTER>:

worddiff2.sh <bestandspad_naar_MAP1> <bestandspad_naar_MAP2>

Als <MAP1> overeenkomt met 'oud', dan wordt deze dus als eerste opgegeven.

Het programma werkt nu één-voor-één alle paren van tekstbestanden in genoemde
mappen af en genereert hieruit verschil-bestanden.

Deze worden elk als apart .html-bestand in de map './diff/' geplaatst, met als
bestandsnaam: '<DATUM>_<TIJD>_diff_<NUMMER>.html'.

Het <NUMMER> komt overeen met het <NUMMER> in de namen van de vergeleken
tekstbestanden.

Indien het programma doublures en/of in één map ontbrekende waarden van <NUMMER>
tegenkomt, dan geeft het daarvan waarschuwingen in de terminal, maar vervolgt wel
zo goed mogelijk zijn taak.

Zodra het programma klaar is, geeft het hiervan een melding in dezelfde terminal.

In elk van de resulterende .html-bestanden in de map './diff/' is:
- Zwarte tekst: WEL aanwezig in BEIDE vergeleken tekstbestanden in <MAP1> en <MAP2>

- Rode tekst:   WEL aanwezig in het tekstbestand in <MAP1> ('oud');
                NIET in het vergeleken tekstbestand in <MAP2> ('nieuw')

- Groene tekst: NIET aanwezig in het tekstbestand in <MAP1> ('oud');
                WEL in het vergeleken tekstbestand in <MAP2> ('nieuw')

Vanuit elk van deze html-bestanden kan b.v. geprint worden naar pdf.
Optie -p resulteert rechtstreeks in een (reeks) .pdf- i.p.v. .html-bestand(en).
