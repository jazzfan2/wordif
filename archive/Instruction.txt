Installatie van WORDIF:
=======================
1. Plaats het archiefbestand 'WORDIF.tar.gz' op het Bureaublad;
2. Dubbelklik op 'WORDIF.tar.gz' om het daar uit te pakken;
3. In de resulterende map 'WORDIF' vind je:
- de twee mappen 'oud/' en 'nieuw/', deze zijn bedoeld om de te vergelijken tekstbestanden in te plaatsen;
- het bestand 'wordif.sh', het vergelijkingsprogramma;
- het bestand 'GETDIFF.py', de 'knop' waarmee 'wordif.sh' wordt gestart;
- deze handleiding 'Instruction.pdf'

Procedure vergelijking platte tekstbestanden:
=============================================
1. Open de map 'WORDIF';
2. Plaats van elk te vergelijken PLAT tekstbestand (tekstcodering Unicode [UTF-8]) één oude versie in de map 'oud/', en één nieuwe versie in de map 'nieuw/';
3. De namen van beide versies van een bestand moeten beginnen met hetzelfde UNIEKE NUMMER, gevolgd door een underscore; daarna zijn spaties toestaan;
4. Er geldt géén bovengrens voor het aantal te vergelijken tekstbestanden;
5. Dubbelklik nu op het bestand 'GETDIFF.py' om het programma te starten;
6. In een derde map 'diff/' worden nu automatisch de resultaten geplaatst van de vergelijking tussen de versies in 'oud/' en 'nieuw/' van alle bestanden;
7. Van elk resultaat-bestand is de naam als volgt opgebouwd: [code]

	DATUM_TIJD_'diff'_NUMMER.'html'

[/code]

Opmerkingen:
============
- De map 'diff/' en/of de inhoud ervan kunnen naar believen worden verwijderd, evenals de INHOUD van 'oud/' en 'nieuw/';
- Indien 'diff/' al resultaten bevat van eerdere vergelijkingen, dan worden de nieuwe resultaten erbij geplaatst;
- Bij afwezigheid van 'diff/' wordt deze bij een volgende dubbelklik op 'GETDIFF.py' opnieuw aangemaakt met actuele inhoud.
